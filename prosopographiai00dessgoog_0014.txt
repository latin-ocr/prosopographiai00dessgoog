„vp-

exempti, item ad sacra diversa quae pertinent, item cum rei publicae
Atheniensium imperiique Romani monumenta per se satis emineant,
rerum publicarum minorum condicionem et ordinationem municipalem
quae illustrant, item de re militari maxime imperii Romani quae extant3
alia multa spectantia ad mores hominum et sermonis per orbem Roma·
num diversitatem. Haeo omnia ila concinnanda erunt, ut non titulorum
solnm ratio habeatur, sed ut qnae auctores papyri nummi similia sub-
ministrant, simul digerantur; ita enim tandem aliquando pro litteraria
epigraphica numismatica eruditione particulari ob eamque causam neces-
sario imperfecta substituetur doctrina pendens non a copiarum speeie,
sed ab ipsa rerum cognitione.

Ad finem eum pervenietur cura uirorum doctorum qui sunt erunt-
que, non Academiae nostrae. Sed adiuvari posse studia haec iudiea-
vimus specimine eius generis aliquo proposito, et selegimus quae iam
prodit notitiam hominnm notabilium qui vixerunt ab imperatore Augusto
ad imperatorem Diocletianum per prima tria aerae nostrae saecula. Pro-
sopographia haec quam appellavimus vocabulo non optimo, sed recepto
ut pendet ex parte magna ab inscriptionum corporibus nostris, ita im-
primis diversarum terrarum monumenta in illis secundum linguas regio-
nesque dispersa exhibet composita, deinde cum titulis coniuncta suut
quae similis argumenti tam auctores quam nummi papyrique praebuerunt.
Exclusimus tempora liberae rei publicae Romanae propterea quod ad ea
quae pertineant tituli exhibent pauca eaque satis cognita et illustria.
Exclusimus item homines qui fuerunt inde ab aetate Constantiniana,
non solum propterea quod ad eorum quoque notitiam tituli non multa
suppeditant, sed ctiam propter nominum rationem ita diversam, ut vix
recte eadem cum antiquioribus forma comprehendantur. Recensum
eum per litteras ordinari iussimus. Ei adiungentur laterculi consulum
eius temporis et reliquorum magistratuum maiorum ex recensu illo ita
effecti, ut per singula capita plerumque sufficiat remisisse ad recensum.
Quae temptata sunt similia laterculis compositis modo ad scriptorem ali·
quem, modo de magistratu aliquo, viam monstraverunt, qna procede-
retur, sed simul docuerunt rem absolvi non posse nisi terminis operis
latius prolatis.

Erunt fortasse qui ad incepta similia sese accingant sivejsuis viribus
freti sive nostra opera adiuti; quod ubi eveniet, laetabimur. Interim
elaboratis hisee speramus fore ut bonae litterae adiuventur.

—.-.—- ...-—-.---— -.—. -

 

